Oktatási tanácsadó iroda követelményspecifikáció
------------------------------------------------

#### 1. Jelenlegi helyzet
Cégünk oktatási, nevelési, módszertani tanácsadás, szakmai tervezés és egyéb oktatást kiegészítő, de nem közvetlenül oktatási szolgáltatásokat kínál. Ügyfeleink közé tartoznak
magánoktatóktól kezdve, általános és középiskolák valamint egyetemek is. Jelenlegi módszertanási ajánlásaink nem veszik teljesen figyelmbe a technológiai fejlesztések által
kínált előnyöket melyek a diákok javára válhatnak és ezen változtatni szeretnénk. Egyre több ügyfelünk igényel olyan szolgáltatásokat melyeket okos-eszközökön (telefon, tablet)
vehetnek igénybe és melyek hozzájárulnak a produktivitás növeléséhez valamint akadémiai sikereikhez. Jelenlegi helyzetünkben, ha ilyen kéréssel fordulnak hozzánk, mi csak egy
harmadik féltől származó alkalmazáshoz tudjuk ügyfeleinket továbbirányítani, valamint az alkalmazásnak a megfelelő, az ügyfél szükségleteit kielégítő használatát bemutatni és
javasolni. Ezen szeretnénk változtatni olyan formában, hogy a legtöbbet igényelt ilyen jellegű szolgáltatásokat egy tető alá hoznánk egy, a sajátunként értékesített applikációban.

#### 2. Vágyálom rendszer
Elsősorban egyetemeken, de akár gimnáziumokban, középiskolákban is ma már sok esetben megkerülhetetlen a technológiai eszközök használata, mind oktatói mind tanulói részről.
Az eddigi tendencia az volt, hogy az oktatók hogyan vegyék fel a diákok figyelméért való harcot azoknak telefonjával szemben, viszont egy új irányzat szerint azt a kérdést kéne
feltenni, hogy hogyan tudnánk az okostelefonokat a legjobban az oktatásba integrálni. Ezen a vonalon elindulva szeretnénk mi is, elsősorban egyetemeknek és azok hallgatóinak
egy olyan applikációt ajánlani, ami segíti őket az órai/előadásokon történő hatékony jegyzetelésben, hasznos és produktív szokásaik monitorozásában (habit tracking), valamint
elkészítendő feladataik hatékony feljegyzésében és nyomonkövetésében (TODO List). Az alkalmazás jegyzetelő részét a világhírű Cornell jegyzetelési metódus mobilra illetve tabletre
való átültetésével szeretnénk elérni. Ehhez egy könnyen, "macera nélkül" kezelhető felületre van szükség, ami három részre (kérdések/kulcsszavak, jegyzet, összefoglaló) osztja az
eszköz képernyőjét. Az egyes részek legyenek egymástól láthatóan elkülönítve, használatuk legyen intuitív. A diákok a jegyzeteiket tudják könnyen elmenteni, keresni, módosítani,
törölni, továbbá számukra logikus csoportokba (pl tantárgy szerint) rendezni. Azzal hogy a jegyzetjeik mellett a diákok a jó szokásaikat és elvégzendő feladataikat is nyomon
tudják követni, azt reméljük, hogy az applikáció ezen három eleme harmóniában élve egymással, elősegítik egymást, pl egy olyan TODO hogy "jegyzetek átnézése" rögtön megoldható
pusztán egy másik tabra való váltással ugyanazon applikáción belül, ezzel megspórolva az azzal járó fáradtságot hogy kikeressük majd megnyitünk egy másik jegyzetelő appot, vagy 
akár a füzetünkben keresgélünk. Ezzel nagyban csökkenthető a tanulással járó "súrlódás", ami során sok kis apró dolgot kell elvégezni a diáknak még a tényleges tanuláshoz eljut.
Ezeknek a lépéseknek a végigjárása gyakran azt eredményezi diákoknál, hogy a célig, ami a tényleges tanulás, a diák sosem jut el, mert egy részfolyamat közben mondjuk elterelődik
a figyelme. Azzal hogy a tanulást biztosító eszközöket, valamint ennek és hasonló jó szokások hatékony számontartását egy fedél alá hozzuk, bizunk benne hogy nagyban növelni
tudjuk a diákok produktivitását azzal pedig akadémiai sikereiket. Továbbá szeretnénk ha az alkalmazás Cloud alapú lenne, azaz ha egy diák az egyik eszközről elmentett jegyzeteit,
feljegyzett teendőit és szokásait egy másik eszközön szeretné megtekinteni akkor hitelesítő adatait (felhasználó név, jelszó) megadva, ezt további bonyodalom nélkül megtehesse.  
#### 3. Jelenlegi üzleti folyamatok  
Cégünk jelenleg az alábbi üzleti folyamatokat végzi:  
3.1 Iskolai tanácsadás.  
3.2 Igények keresése közvélemény kutatással a diákok és tanárok körében.  
3.3 Tanulási módszerek publikálása.  
3.4 Különböző jegyzetelési módszerek tanítása Pl.Cornell módszer.  
3.5 Speciális igényű diákok segítése.  
3.6 Diákok jegyzetelési szokásainak felmérése.  
3.7 Diákok időbeosztásának kutatása.  
3.8 Diákok helyes időbeosztásának segítése.  

#### 4. Igényelt üzleti folyamatok
4.1 Cloudos bejelentkezés => Felhasználó név és jelszó beírása után bejelentkezés gombbal való belépés.  
4.2 Cloudos jegyzettárolás:A felhasználó másik eszközön belépve is lássa jegyzeteit.  
4.3 "Hamburgermenüre" kattintva váltás a TODO lista és a jegyzetek kilistázása között.
4.4 Jegyzetek egyszerű kilistázása.  
4.5 Új jegyzet felvétele => egy gomb megnyomása,ami a szerkesztő felületre vált.  
4.6 Jegyzet szerkesztési felület a Cornell módszernek megfelelően kialakítva.  
4.7 Keresés a jegyzetek között => keresés gombra kattintva keresés cím,címke és szövegrészlet alapján.  
4.8 Rendezés ABC sorrend szerint => gombra kattintva abc sorrend szerint növekvő,mégegyszer megnyomva csökkenő szerinti listázás.  
4.9 Rendezés létrehozás dátuma szerint => gombra kattintva létrehozása dátuma szerint növekvő/csökkenő kilistázás.
4.10 Jegyzetek törlése => gomb megnyomásával,előtte kérdezzen rá a program hogy biztosan törölni szeretné-e az adott jegyzetet a felhasználó.  
4.11 TODO feladatok kilistázása külön nézetben.  
4.12 Feladat felvétele => egy gomb megnyomása ami a feladat létrehozó felületre lép át.  
4.13 Feladatok törlése => gomb megnyomásával,előtte kérdezzen rá a program hogy biztosan törölni szeretné-e az adott feladatot a felhasználó.  
4.14 Feladatokhoz tartozzon egy checkbox amit kipipálva jelezhetjük,hogy elvégeztük az adott feladatot.  
4.15 Minden feladathoz lehessen egy határidőt megadni.  

#### 5. A rendszerre vonatkozó szabályok  
5.1 Az alkalmazás íródjon Kotlin vagy Java programozási nyelven, de előnyben részesítjük a kotlin nyelvet.  
5.2 Az alkalmazásban megjelenő összes kép formátuma JPEG vagy PNG legyen.  
5.3 Az alkalmazás grafikus felületei XML-ben készüljenek.  
5.4 Az alkalmazás működjön minden 5.0 vagy annál nagyobb verziószámú androidos mobiltelefonokon, tabletekenen.  
5.5 A bejelentkezési adatok, a napi teendők és a jegyzetek online adatbázisban legyenek tárolva.  
5.6 A jegyzetek szerkesztője a Cornell jegyzetelési módszert valósítsa meg  
5.7 Napi teendőt lehessen elvégzettnek jelölni.  
5.8 Az alkalmazás magyar vagy angol nyelvű legyen.  
5.9 Az alkalmazás megjelenése legyen szolid, egyszerű színek használata, rikító színeket ne tartalmazzon.  
5.10 AZ alkalmazás legyen könnyen átlátható, ne tartalmazzon bonyolult megoldásokat.


#### 6. Követelménylista
K01 Az applikáció legyen egyszerű megjelenésű, könnyen kezelhető  
K02 Letisztult, igényes, modern grafikus felülettel rendelkezzen  
K03 A színek, képek, ikonok legyenek összhangban, ne üssenek el egymástól  
K04 Az alkalmazás legyen alacsony rendszerigényű  
K05 Ne tartalmazzon felesleges funkciókat  
K06 Az applikáció legyen Cloud alapú  
K07 Felhasználónév, jelszó megadásával lehessen bejelentkezni  
K08 Ne férjen hozzá a telefonon lévő többi adathoz

#### 7. Fogalomszótár
<strong>Cornell jegyzetelési módszer</strong>: Walter Pauk által kifejlesztett, előadásokon leadott tananyag jegyzetelési és tanulási módszere, mely megkönnyíti az ismeretek rendszerezését, elsajátítását és felidézését. Egyetemi, főiskolai tanulmányok során, valamint felnőttképzésben eredményesen használható.  
<strong>TODO lista</strong>: A tennivalók listája az időgazdálkodás és időtervezés egyik eszköze, egy felsorolás az elvégzendő teendőkről, a feladatok elvégzésének lépéseiről. 
<strong>Habit tracker</strong>: A szokásfigyelő arra alkalmas, hogy napról-napra figyelemmel kísérjük szokásainkat.  
<strong>Java</strong> és <strong>Kotlin</strong>: Programozási nyelvek.  
<strong>Android</strong>: Az Android egy Linux alapú operációs rendszer, amely elsősorban mobil készülékek és tabletek részére készült.  
<strong>Grafikus felhasználói felület</strong>: A felhasználó és a számítógép közti kommunikációt lehetővé tevő felület, amely szöveges parancsok és üzenetek helyett részben vagy teljesen grafikus elemek segítségével teszi lehetővé a vezérlést és a visszajelzést.  
<strong>XML</strong>: eXtensible Markup Language" (bővíthető jelölő nyelv). Ez egy általános célú leíró nyelv, melynek célja elsősorban adatok, információk, és ezek struktúráinak leírása.  
<strong>PNG</strong>: A PNG (Portable Network Graphics) képek tárolására, veszteségmentes tömörítésére alkalmas fájlformátum.  
<strong>JPEG</strong>: A JPEG (Joint Photographic Experts Group) képek tárolására alkalmas fájlformátum.
<strong>Hamburgermenü</strong>: Programozók által,általában a bal sarokban lévő 3 vízszintes ikonra hivatkozik,amely egy menülistát nyit meg.  
<strong>Checkbox</strong>: A felhasználói felületen látható,kis doboz,amit a felhasználó kipipálhat(rákattintva arra) ezáltal egy bináris döntést hoz meg,jelen esetben ha ki van pipálva akkor kész a feladat,ha nincs akkor nincs kész az adott feladat.  
